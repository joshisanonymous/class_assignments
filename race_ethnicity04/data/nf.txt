<META>
  <PARTICIPANT ID="1">
    <NAME>NF</NAME>
    <ORIGIN>Parlange Plantation</ORIGIN>
    <BIRTHYEAR>1905</BIRTHYEAR>
    <GENDER>Male</GENDER>
    <RACE>Black</RACE>
  </PARTICIPANT>
  <PARTICIPANT ID="2">
    <NAME>ST</NAME>
    <ORIGIN>Unknown</ORIGIN>
    <BIRTHYEAR>Unknown</BIRTHYEAR>
    <GENDER>Unknown</GENDER>
    <RACE>Unknown</RACE>
  </PARTICIPANT>
  <INTERVIEWYEAR>1993</INTERVIEWYEAR>
</META>
NF: Ki laj to <VERB>gen</VERB>?
TK: Mo gen trant-trwa-z-an.
NF: Trant-trwa-z-an, mhm!
TK: Wè.
NF: To jenn ankò.
TK: To krwa?
NF: To jis dan to PRIME.
NF: Wè.
NF: E mo mo <VERB>gen</VERB>, katre-ven, katre-ven-yuit, <VERB>kouri</VERB> on katre-ven-nèf.
NF: E B. li li <VERB>gen</VERB> katrè-ven-e-kèk lannen.
TK: Katreu-ven-dis li di mon.
NF: Wè, uhuh.
NF: YES SIR.
TK: E vouzòt elve ansanm?
NF: Wè.
NF: (Li) ète en pe plu vye ke mon men nou tou elve ansanm, mhm.
NF: Te konnen kouri bal.
NF: To <VERB>va</VERB> le bal?
NF: <VERB>Lenm</VERB> la muzik?
TK: Mo lèm sa, wè.
NF: Wè.
NF: <DET>Mo vye popa</DET> te konnen jwe vyelon.
TK: Wè?
NF: (...) VIOLIN.
NF: E <DET>mo vye nonk</DET> te konnen jwè en l--- en BASS LI--- en BASS VIOLIN.
NF: En gro zafè, se en BASS.
NF: Se sa li te konnen jouwe.
TK: E to te konne kouri bal-ye?
NF: O wè, te va bal tou tan.
NF: Te lenm sa.
NF: Te konnen danse.
TK: Sa vouzòt te konnen danse?
NF: O (...) danse s TWO STEP, valse.
TK: E kòmon sè te, bal-ye?
NF: Sè te FINE.
TK: Sa mounn-ye te fe?
NF: Ye te fe de bal pou fe larjan.
NF: Nou te gen p kouri kote--- (...) nou te gen kou trit le fiy.
NF: Se kòm sa ye te pey le muzisyen.
NF: Se pou sa ye te donn de bal.
NF: M pa konnen si ouzò fe sa dan <DET>ouzokenn pei</DET>?
NF: Ka zo va---
TK: Non, non, mo jame fe sa.
NF: Non?
NF: Me zòt te pey pou kouri andan le òl, en?
TK: A wi, wi, wi.
TK: Me vouzòt te kouri trit le fiy?
NF: Wè.
TK: Sa sa min?
NF: Sa min (ye ... te) gen de fri pou vann.
NF: Sa-fe (...) to <VERB>pran</VERB> defig (onm) banann.
NF: Ouben, deponm ki-cho konm sa.
NF: E ye te pran sa, e ye te mèn de BAG, ye te me <DET>ye FRUIT</DET> andan-l.
NF: Mèt <DET>ye fri</DET> andan-l.
TK: E ènave de moun ki se bat tan z an tan?
NF: Tan z an tan, mè pa gran-choz.
NF: Ouzòt te konnen bat tan zo te va bal?
TK: Non.
NF: Non?
TK: Non, (mo te) pa konne fe sa.
TK: Eou ye te, bal-ye?
NF: N te kone kouri bal dan NEW ROAD.
NF: Wè.
TK: Ye te gen en hòl pou sa?
NF: O wè, te gen en hòl, wè.
NF: YES SIR.
TK: Ènave jis moun koulè, o ènave tou-moun?
NF: Non, s--- tou-ki-chò te, te SEGREGATION.
NF: (...) nouzòt te pa ka kouri dan bal blan-ye.
NF: Te pa ka kouri dan bal le milat non plu.
NF: Ye te klase ye-menm.
TK: Ye te klase ye-mèm?
NF: Wè.
NF: (Wa) le milat COME FROM le nwa, le neg.
NF: En fonm, en nòm blan mele avè en fonm koulè, sa <VERB>mennen</VERB> en milat.
NF: La, milat-la, li li <VERB>va</VERB> li <VERB>marye</VERB> avè en lòt milatres, sa sa <VERB>mennen</VERB> en nasyon, nasyon de mulat.
NF: Ye <VERB>mel</VERB> pa ave nouzo.
NF: Mo m <VERB>pe</VERB> pa kouri ave ye.
NF: M <VERB>peu</VERB> pa kour wa <DET>ye fiy</DET> selman.
NF: Enan sa laba?
NF: Èna sa dan INDIANA?
TK: Pa tèlman.
NF: Non, èna pa bokou de milat laba.
NF: E B. la li tou-sel, li pa <VERB>pran</VERB> ankò lòt madanm, en?
TK: Non.
NF: Li pæd <DET>so de fonm</DET>.
TK: Se sa li di mon.
NF: Wè.
NF: La li <VERB>res</VERB> li tou-sel.
TK: Mm, wè, wè, wè.
NF: Mhm.
NF: Se pa bon rète li tou-sel konm sa, malad <VERB>kapab</VERB> pran dan la nwit, ou dan la journen.
NF: Kan-se li <VERB>gen</VERB> en telefòn li petèt, <VERB>pe</VERB> pa kouri kote <DET>so telefòn</DET> pou fonm so g--- li <VERB>gen</VERB> en garson ki <VERB>res</VERB> dan NEW ROAD.
TK: Li gen en garson dan NEW ROADS?
NF: Wè.
NF: Se la li <VERB>res</VERB>.
NF: Li te gen de garson men ennen enn andan l trouve tchwe den en WRECK.
NF: Galope AUTOMOBILE si vit, tanmbe li tchwe li-menm.
NF: Te mal, en?
<TRANSLATING>
TK: M a di twa diferan ki-choz an meriken e mo se lème si to di mo komon (...) di sa an kreyòl.
NF: Mhm.
TK: An meriken mo di, ANYONE CAN LEARN TO READ.
NF: Nenpòt-ki-moun ka aprann pou lir.
TK: ANYONE CAN LEARN TO SWIM.
NF: Nenpòt-ki-moun ka aprann pou naje.
TK: Mhm, mhm. ...
TK: I'LL SELL MY CAR TO ANYONE WHO HAS ENOUGH MONEY TO BUY IT.
NF: Mo kapab vann mo cha ave nenpòt-ki-moun ki gen ase larjan pou peye mon.
TK: ... HE'LL TALK TO ANYONE WHO WILL LISTEN.
NF: Mo kapab pale e nenpòt-ki sa-k ole tannde.
TK: Mhm, mhm, OKAY, OKAY.
TK: THEY ATE SO MUCH THEY COULD HARDLY STAND UP.
NF: Li monje tro iska li pa ka debout.
NF: THAT'S SOMETHING, HUH?
TK: HOW 'BOUT, COULD YOU SAY 'Ye monje sitan'?
NF: Li monje tro.
TK: Ye monje tro, mhm.
TK: YOU WOULDN'T SAY 'sitan' THERE.
NF: Se sa, li monje tro bokou.
TK: Tro bokou, OKAY.
NF: Tro bokou.
TK: OKAY.
TK: Uhm, HE WON'T LET ME DRIVE HIS CAR.
NF: Li pa b--- li p ole mo draiv [draiv] so cha.
TK: OKAY, OKAY.
TK: UH, DID YOU LET HER COME WITH YOU?
NF: Mo p ole li vini ave mon.
TK: UHUH, OKAY, OKAY.
TK: DID YOU LEAVE THE DOG AT HOME?
NF: Mo l--- mo kite mo chyen kote mo lamezon.
TK: UHUH, OKAY, OKAY.
TK: CAN YOU SAY 'Mo lese mo chyen'?
NF: Mo kite mo chyen la mezon.
TK: Mo, mo kite, YOU WOULDN'T SAY 'Mo lèse mo chyen kote la mezon'?
NF: Non.
NF: To kapab di li manyè-sa-la osi.
TK: O, wè?
NF: Wè, o wè.
TK: To lèse?
TK: Se bon?
NF: Se bon.
TK: To lèse to chyen---
NF: Mo, mo lèse mo chyen kote mo lamezon.
</TRANSLATING>
TK: To te konne pèche?
NF: Wè!
NF: Te kòne peche, konnen trape pwason.
TK: Kòmon to te konne fe sa?
NF: Te gen en lalign.
NF: La nou te fouy devè, e mèt on le lonmson, e la nou te vway dan dolo-la pwason-ye te vini mòrd an-o-lœ.
NF: B. te konnen peche osi.
NF: YES SIR, mhm!
TK: E to te konne jis pèche kòm sa o to te konne pèche lòt monyè osi?
NF: Non.
NF: Enan de fwa, nave de nespes kanal dan le bwa.
NF: E ènave de choupik.
NF: (...) en pwason ye te pel li choupik.
NF: Nou te gen de bari e n te va trap sa.
TK: Ave de bari?
NF: Ave de bari.
NF: Uhuh.
NF: Sa se, se lantan pase, sa.
NF: E la, le bouldou dja, bouldou tou le bwa, e ye bouche tou le kanal.
NF: Na pi sa astè.
NF: Se dròl, en?
TK: Wè, wè.
NF: Uhuh, YES SIR.
TK: To janme sèrvi en karle?
NF: Wè.
NF: (...) va trape le kribis.
NF: Ouzò te konnen trape kribis laba?
TK: Non.
NF: Non?
TK: Non.
TK: Ye monj pa sa dan INDIANA.
NF: Non?
NF: Zò <VERB>monj</VERB> pa kribis?
TK: Non.
NF: Non?
TK: M pa konne kofè.
NF: Se <DET>to lalijyon</DET> ki di twa pa pou monje kribis?
TK: Non, non.
TK: Moun-ye jich, i jich pa fe sa, pa konne kofè.
NF: Ye jus p <VERB>ole</VERB> monje sa.
TK: Ye jus p ole monje sa.
NF: Uhuh.
NF: E le CRAB.
NF: Zò <VERB>monj</VERB> sa?
TK: Nouzòt pa gen sa.
NF: (Zò) <VERB>gen</VERB> pa sa laba.
TK: Non.
NF: Non.
NF: Uhuh.
NF: Me ... <DET>to popa e moman</DET> <VERB>rète</VERB> dan en vilaj o dan la konpony?
NF: Dan COUNTRY.
TK: Se dan la konmpony.
NF: Dan la konpon?
NF: Zò <VERB>èleve</VERB> de poul?
TK: Non aryen.
NF: (...) <VERB>èlev</VERB> pa nu de kochon aryen dtou?
TK: Non.
NF: Pa <VERB>gen</VERB> d vach, aryen kòm sa.
TK: Non.
TK: Me tourantour, ènave sa.
NF: O wè, (ao) dan direksyon ouzò zo te res nave pa sa.
TK: Nave pa sa.
TK: Me mo gro-popa e mo gro-momon-ye te konne èlve poul, kochon.
NF: Wè, le vach.
TK: Vach, wè.
NF: Zòt <VERB>gen</VERB> <DET>zòtchenn plas</DET>, <DET>zo OWN plas</DET> dan INDIANA?
TK: Mo popa e mo momon ye gen sa, wi, mhm.
NF: O wè, uhuh.
NF: (...) gen <DET>zo OWN HOME</DET>.
TK: Wè.
NF: Se bon.
NF: Kòman kòman mil enan fròm isi INDIANA?
NF: Jolimon lwen.
TK: Petèt sèt-san-senkant mil.
NF: Houwa!
NF: THAT'S A LONG WAYS.
TK: Wè, se lwon.
NF: YES SIR, se lwen lwen.
NF: Se en gran vilaj?
TK: Non, se en ti vilaj.
NF: Wè?
NF: Pa gran konm la Vil Òrleyon?
TK: Non!
TK: Non.
NF: O non?
TK: Se pròch kòm Chèmen Nèf.
NF: Wè?
TK: Wè.
TK: Vouzòt te konne pran en zafè ki sanm en fourchèt pou tchwe pwason-ye?
NF: Wè.
NF: En da.
TK: En da?
NF: Uhuh.
NF: Te vòy, te gen en lakord, nou te gen en pol, an-o le da, la nou te vòy li, pou darde pwason.
NF: YES SIR, uhuh.
NF: Ouzò zo te gen sa laba ouzò te pa gen sa?
TK: Non, nouzòt te pa gen sa, non.
NF: E (ou)zò pa <VERB>gen</VERB> de larivyè, ou de ponn pou kou peche, aryen dtou konm sa?
TK: Ènave rivyè e de pon pou kou peche, wè èna moun ki fe sa, mon mo jame fe sa, fen, en ti bren kan mo te piti mo (...)
NF: O wè, me dipi to vini gran, to arète tou zafè-sa-y.
TK: Wè, mo pa gen tan, mo pa gen tan pou sa.
NF: THAT'S RIGHT, THAT'S RIGHT.
NF: Uhuh, uhuh.
NF: YES SIR.
NF: Mhm.
NF: E to <VERB>gen</VERB> plen de zanmi laba en?
TK: Wè, wè.
TK: Sa se vre.
TK: Mhm.
NF: E ouzò <VERB>gen</VERB> en legliz ao zo <VERB>va</VERB>?
NF: Zo <VERB>gen</VERB> en PREACHER o en pret, kèk-chòj pou di ouzò la lijyon e tou?
NF: Preche la lijyon?
TK: Wè, wè, èna sa, wè, mhm, mhm.
NF: Ouzò <VERB>kwa</VERB> kan ouzò <VERB>mouri</VERB> zo <VERB>gen</VERB> en nanm dan <DET>zo kò</DET> pou sòti pou kouri an lè?
NF: Zò <VERB>BELIEVE</VERB> dan sa?
NF: Zò <VERB>krwa</VERB> dan sa?
TK: Sa mo pa konne.
NF: Wa nouzò, le Bæbtis, (ye) tou <VERB>kwa</VERB>, ye <VERB>gen</VERB> pret ou en PREACHER, ki <VERB>PREACH</VERB> pou di ye, fe de priyè pou kouri dan le bon plas e fe sa-ki ben, pa fe aryen ki mal.
NF: Ouzò z---
TK: Wè, wè, ye te konne di nouzòt sa osi, wè.
TK: Wè.
NF: Uhuh.
NF: O wè.
NF: E ouzò <VERB>gen</VERB> en legliz?
TK: Wè, wè, wè.
NF: Mhm.
NF: Sa <VERB>gen</VERB> plen de MEMBER?
TK: Mhm, mhm.
NF: Zo <VERB>pey</VERB> SO MUCH pou--- ki-moun zò <VERB>pey</VERB> pou, tchòmbo legliz-la?
NF: Zo <VERB>gen</VERB> en pret ou en PREACH---
TK: Wè, èna PREACHER, wè, mhm, mhm.
NF: Uhuh.
NF: Se kòm sa nouzòt nou (ye).
NF: Isi nou <VERB>gen</VERB> en pret.
NF: (Vou wa) li fe la mes, nou fe la ket.
NF: La ket sa <VERB>min</VERB> pou donn larjan dan la ket-la, pou ède li pou fe <DET>so lavi</DET>.
NF: Paski li li fe pa--- (pe) pa travay ditou.
NF: Li jis gen preche la lijyon.
NF: (...) parey ave vouzo, en?
TK: Mhm.
NF: I FIGURE THAT.
TK: Mèm ki-chòz.
TK: Kote SAINT MARY ènave tou kalite moun la ou jis moun koulè?
NF: Dan gro legliz-la, la Chèmen Nef?
TK: Mhm.
NF: WELL, tou-mounn te koulè, blan te, tou te va la.
NF: Me dèpi ye monte en legliz dèryè dan NEW ROAD, se tou koulè ki (...) la.
NF: Blan-ye tou <VERB>va</VERB> ye tou-sel, e koulè-ye <VERB>va</VERB> ye tou-sel.
NF: Men dan Leklenn, koulè e blan tou <VERB>va</VERB> ansanm paski ye <VERB>gen</VERB> j en legliz la.
NF: Me dan NEW ROAD èna de.
NF: Èna enn pou koulè enn pou blan.
TK: E a Leklenn, moun-ye, moun koulè e moun blan, ye asit ansanm?
NF: Me ye, ye tou--- o wè.
NF: Ye tou <VERB>asi</VERB> asanm.
NF: Padan en tan (nou) te pe pa kou achi ansanm e blan-ye.
NF: Nou te gen asi nou tou-sel.
NF: Me la ye kase sa.
TK: To rapel sa, kon ènave sa tou-partou isi?
NF: O wè, mo <VERB>rapèl</VERB> kan nou te peu, pe pa kouri asi ave blan-ye.
NF: Nou te gen asi separe n te gen (de) bon, a nou asi separe.
NF: Mhm.
NF: Men s--- jòrdi, tou-moun se parey.
NF: Ka ye te konnen donn ye fè, le milat te konnen donn ye fè, nouzò n te pe pa kouri la.
NF: Sa se la motchye blan e la motchye neg.
NF: Men jòrdi, pret-la di tou-mounn se mounn.
NF: Kan-se li nwa o kan-se li blan, se tou parey. ...
NF: Tou (...) mounn asanm.
NF: Fe de fèr, tou-mounn <VERB>va</VERB> la.
NF: Pa le seksyon, pa MIX UP ditou.
NF: Zo parey dan (... zo) HOME?
TK: Wè, me èna pa plen moun koulè la.
NF: Non?
TK: Èna pròch jis moun blan.
NF: Wè?
TK: Paskeu se la konpangn.
TK: E dan l Nòr, èna pròch pa moun nwar, moun koulè, dan la konpagn.
NF: Wè?
TK: Ye tou kouri la vil pou trouve travay.
NF: O wè.
TK: Wè, wè.
TK: Me ye toujou ka asit ansanm, kouri ansanm.
NF: Wè, wè.
TK: Me avan sè te janme kòm sa isit, mo krwa.
NF: Non, janmen isi. ...
NF: Ka mo mo te e vini latan pase kan mo te va lekòl, nou te pa gen pase trwa mwa lekòl.
NF: Jodi le nwa <VERB>gen</VERB> nèf mwa lekòl parey konm de blan.
NF: Nou te pa gen oken SCHOOL BUS, e le blan te gen en wagon ave de mile ale de piti kote lekòl, nouzòt n te pa kapab--- n te pa gen sa.
NF: Te gen mache kat sen mil.
NF: Na de fwa n te pa leson ditou, se sa-ki te pli ho kè nouzo, ki te gen ede le metres-d-ekòl, dòn nouzò en leson.
NF: Na de fwa pa leson ditou.
NF: Sè te mal dan l ton, en?
TK: Mhm, mhm.
NF: Tou-mounn asanm jòrdi.
NF: Le nwar <VERB>gen</VERB> nèf mwa lekòl le blan <VERB>gen</VERB> nèf mwa.
NF: E ye tou <VERB>va</VERB> ansanm dan mèm lekòl.
NF: Dan INDIANA sa parey?
TK: Wè, se parey.
NF: Tou-moun parey.
TK: Mhm, mhm.
TK: Me, to popò e to momon, ye sòrti isit osi?
NF: O wè se <DET>ye HOME</DET> dan la parwas la Pwent Koupe.
NF: Sa se ye ne elve la.
TK: E to gro-momon e to gro-popò osi, to konnen?
NF: WELL, <DET>mo gran-popa</DET>, so gran-m--- <DET>so moman</DET> te sorti dan Lafrik ka le blan te pran le koulè e vann ye konm le chval ave le mile.
NF: Se konm sa, se konm sa nou, nou vye GREAT GREAT (GRAND ...).
NF: Te vann ye pare konm mile e chval.
NF: E, si inave en gro nonm ave en gro fonm, ye te met ye asanm pou gen en gro nonm e en gro fanm.
NF: S te kè-ki-cho, en?
TK: Mhm, mhm.
NF: YES SIR, YES SIR.
TK: To di se to gro-popa ki sòr Lafrik?
TK: Ki sòrti Lafrik?
NF: GREAT GREAT GRANDPA.
TK: To te pa konnen li?
NF: O non, mo te pa konnen li, non.
NF: Se la ye ye sòrti, dan Lafrik.
NF: E ye achte ye on lo kote dan lan--- dan lo kote la mè, te blofe ye mèt ye den en, den en bato, den en SHIP, den en bato, e ye menen ye isi, e le blan isi ye ye va achte ye.
NF: Te vann ye pare konm ye te vann zalimo.
NF: Se ki-cho, en?
TK: Wè.
TK: Ye blofe ye?
NF: Wè.
NF: Ye te pa konnen mye, le mounn dan Lafrik te pa konnen aryen, mè jòrdi, Lafriken, byen endike ye konnen ki-cho.
NF: Men dan l tan-sa-la, le moun te pa konnè aryen.
NF: E le koulè te janmen gen mòtch lendikasyon.
NF: (...) le blan ki te gen lendikasyon.
NF: Men jòrdi le koulè (z|l)avoka, e ye konnen la lwa e ye <VERB>vòt</VERB>, tou-ki-cho.
NF: Nouzò n te peu pa vòt andan isi la.
NF: Ka ye pase vòt (...) pou vote, se la nou te kapab kou vote, n te pa ka vote p pèrsonn.
NF: Mè la nou ka vote pou sa nou ole.
NF: Sa twa to gen la, uh, REPUbliken o en demokrat?
TK: Mo pa demokrat mo pa republiken, me ka mo vòt, mo vòt toujour demokrat.
NF: O wè, to <VERB>lèm</VERB> dèmokrat.
TK: Mo pa lèm dèmokrat me mo pito demokrat ke republiken.
NF: Sa to <VERB>kwa</VERB> pou le prezidan nou <VERB>gen</VERB> astè, ki kalite boug, to <VERB>kwa</VERB> sè en bon boug, sa?
NF: Pa tou sa, huh?
TK: Mo kwa li tro fèb.
TK: Li di plen ki-chòz li ole fe me, pi li pa fe li, li pa seye ase pou pouse sa li ole fe.
NF: WELL li <VERB>dòn</VERB> tro bokou le promès.
TK: Wè.
NF: E li pa <VERB>kapab</VERB> FILL li promes.
NF: Li pa <VERB>kapab</VERB> donn le promes sa li di le mounn ki li te gen pou fe.
NF: E en nonm <VERB>pe</VERB> pa fe la lwa li tou-sel, sa gen kouri THROUGH le kongres.
NF: Si ye tou AGREE pou sa l a pase, li ka SIGN le BILL, men si le moun p ole sa li pe pa SIGN le BILL.
NF: E, (i) va vito le BILL.
NF: Sa se pli gro traka.
TK: Sa se we.
NF: THAT'S RIGHT.
NF: La li <VERB>donn</VERB> en BILL, li <VERB>siyen</VERB> en BILL ki li <VERB>donn</VERB> pa konnen (...) milyon pyas, pou galope le UNITED STATES.
NF: E la li di ki li te gen pou donn le pòv malere djòb tou sa, men li <VERB>pe</VERB> pa fe zafè-sa-y.
NF: Si mo mo gen en kontrasyon, e mo, mo p ole gaje nonm-sa i pe pa fe mo gaje li.
NF: Se la l traka ye.
NF: Li di l a dòn pa konnen kòman le djòb dan le UNITED STATE, men kan-se le djòb <VERB>va</VERB> dan UNITED STATE, e sa-ki e galope le djòb, si li p ole gaje le nonm, i stil pa ka fe li--- pa ka fe nonm-la gaje le mounn ki li p <VERB>ole</VERB>.
NF: Sa se traka-la.
NF: E le mounn ki <VERB>vòt</VERB> ye <VERB>konpran</VERB> pa sa.
NF: En nonm va di nenpòt-ki (...) dan la politik pou li ka antre dan lofis.
NF: L a di nenpòt-ki.
NF: A apre kan l a antr andan-an, li pa <VERB>ka</VERB> fe sa li di.
NF: La motchye ki-chò <VERB>pe</VERB> pa (te fe).
NF: (...) sèrten ki-cho li <VERB>ka</VERB> fe men pa la majorite.
NF: Se la ki traka ave la politik!
TK: Se toujou plu fasil pou fè promès-ye ke, ke pou---
NF: Pou FULFILL ye.
TK: Wè, wè.
NF: Se la o traka ye.
NF: BUSH te ALL RIGHT men plen ki-cho li te ka fe li janmen fe li.
NF: E boug-sa-la, li ALL RIGHT den en monyè men, tou le gro boug li met dan lofis se blan konm li-mèm, li janmen mèt le nwa.
TK: Ki?
NF: Uh, uh, CLINTON, kòman to <VERB>pel</VERB> li la?
TK: CLINTON?
TK: Me li seye, li seye mèt mounn koulè me, me Republiken-la ye, ye kont sa.
NF: Li t ole met en ATTORNEY GENERAL, fanm koulè dan lofis.
NF: Li di li te QUALIFY, apre sa li chonje di fanm-la te pa QUALIFY, li mèt en blan andan(-l).
TK: Wè.
NF: Se pa vre?
TK: Se vre!
TK: Se vre.
NF: Dwat la, l a fe katr an dan lofis men apre katr an, le koulè pe e (pou|kou) vote pou li.
TK: Mhm, to krwa?
NF: O non.
NF: Li p <VERB>ole</VERB> ede le koulè, li p <VERB>ole</VERB> met ye den en HIGHER OFFICE li p <VERB>ole</VERB> met ye den en gro lofis.
NF: Li di fanm-sa-a te QUALIFY, li te en FIRST-CLASS SCHOOL TEACHER.
NF: Li te QUALIFY li di te pa kapab mèt li paski li te pa QUALIFY.
NF: Men menm fanm-sa-la va vote pou li.
NF: Fanm-la vote pou li, do.
NF: Se la traka ye.
NF: Sa-fe, zafè la politik sa se jis en zafè larjon.
NF: Ka mète l dan lofis-la, l a pran nenpòt sa l <VERB>ole</VERB> andan-n, e l a fe sa l <VERB>ole</VERB>, e l a fe so, <DET>so SALARY</DET>, sa le e fe SO MUCH A MONTH, e dèn li <VERB>ka</VERB> pran sa l <VERB>ole</VERB> andan-l.
NF: To pe e konnen.
NF: Sa se la politik.
TK: Sa se la politik.
NF: Pa vre?
TK: Jisteman.
NF: YES SIR.
NF: Me t wa le mounn nwa, sè te <DET>ye PARTY</DET> la b--- uh, rèpoubliken.
NF: <DET>Mo vye paran</DET> sè te la, uh, rèpoubliken.
TK: Wè?
NF: Sa sè te <DET>yetenn PARTY</DET>.
NF: E ka mo mo ne e elve, mo pran dèmokrat.
TK: Kofè?
NF: WELL, ye di ke demokrat te meyè ke rèpòbliken paskè le di rèpoubliken te mennen DEPRESSION.
NF: Ka (ye) te gen zafè ye te pel le WPA.
NF: Sa sè le de--- sè te, DEPRESSION.
NF: Travay enn pyas e dmi par jou, e te pe pa travay tou le jou.
NF: Te telman mounn ki te pa gen en nouvraj, ye te gen pou dòn tou-mounn en ti bren nouvraj.
NF: Sa-fe, le demokrat, ye pa fe sa.
NF: (Se) sa ki traka (...) e (...) rèpòbliken.
NF: Ye di ye rete douz an dan lofis ye di ye pa fa--- pa ase sa-fe ye met demokrat-la bæk andan.
NF: Pa vre?
TK: Se vre.
NF: Wè.
NF: To <VERB>vòt</VERB>?
TK: Mo pa vote dèrnyen fwa-la paskè mo te jis demènaje dan la Louzyàn, e mo te pa REGISTERED.
NF: (Te) pa--- to te pa QUALIFY, to gen rete si mwa den en plas pou èt QUALIFY pou to ka, (...) pou vote.
TK: Mhm wè, mo te pa REGISTERED.
TK: Me, fwa ki vyen la, m a vote.
TK: M a vote, mo krwa.
NF: To dja rete ase lantan dan INDIANA.
TK: Wè.
NF: Uhuh.
NF: To te pen en CITIZEN andan pou en--- wè to te en CITIZEN den en WAY, me pen en CITIZEN pou vote.
TK: Mo t--- mo te ka vote me mo te pa kone eou pou kouri pou anrèjistre.
NF: Men nouzo avon n te pa vote dan la parwas la Pwent Koupe.
NF: E la ye pase en lalwa di ki n te ka vote.
NF: La nou kwon-la (yuch te) se la nou te ka vote, te pe e vote avon.
NF: Te pa kapa.
TK: To te toujou vote, twa?
NF: ... Apre ye pase pou mo te ka vote, men mo te ja vini vyè nonm (pou) mo te ka vote, tou-tan mo te jenn nonm mo te peu pa vote.
NF: Se la l traka ye.
NF: To te konnen tande le pritcha sa ye <VERB>pel</VERB>, uh, gro pritcha ki--- kòman ye <VERB>pel</VERB> li ankò?
NF: Li sòr laba an-o dan l Nò li <VERB>va</VERB> ALL OVER UNITED STATE.
NF: BILLY GRAHAM.
TK: Mo ja tande pale pou li, mo ja wa li an TV-la.
NF: Wè, to tande li parle, en?
TK: En ti bren.
TK: En ti bren.
NF: Se en smat boug sa, boug-sa.
TK: Mè wè, li smat, wè.
NF: Li <VERB>va</VERB> tou-partou on lo kote, ... dan Alman dan JUMAICA dan FRANCE li <VERB>va</VERB> tou-partou.
NF: ALL OVER THE WORLD.
NF: Se en GREAT MAN, THAT MAN'S SMART.
TK: To konne, uh, POPE-la, li gen vini.
NF: Li la astè-la!
TK: Li la astè-la?
NF: Mo <VERB>kwa</VERB> li la astè.
ST: THAT'S THE HIGHEST THING YOU GOT.
NF: O wè.
NF: Se li ki <VERB>donn</VERB> nouzò tou de pret. ...
NF: Kan ye <VERB>ORDAIN</VERB> en pret, li gen kouri lekòl m pa konnen kòmon zannen s--- en pret se en SMART nonm.
NF: E si li fe kek-chòj ki mal, ye FIRE li, ye ote li. ...
NF: Men en PREACHER se pa parey, kan-se li fe sa-ki mal ye <VERB>gad</VERB> li la men en pret se pa parey.
NF: YES SIR, OH YEH.
NF: Tou la lijyon bon.
NF: Nou tou e priye pou menm bondje-l.
NF: Tou la lijyon bon.
NF: Mo te gen èn dan mo sè-y ki te en Katolik, li kite Katolik li pren en lòt lalijyon.
NF: Nou te p ole li fe sa men li, se sa l t ole.
TK: Sa li pran?
NF: Li pren en lòt kalte la lijyon.
TK: To pa konne nekèl?
NF: M pa konnen k--- <DET>so non</DET>, la lijyon, men li pran en lòt.
NF: Nou te p ole zafè-sa, paski li te ne elve Katolik.
NF: Ena plen de lalijyon ki <VERB>vyen</VERB> isi, ki <VERB>mann</VERB> mon si m <VERB>ole</VERB> JOIN ye, mo di m pa <VERB>kapab</VERB>.
NF: Mo di, dèpi mo ne mo te en Katolik, e ka m a mouri mo en Katolik parey.
NF: M pa <VERB>kapab</VERB>.
NF: Mo di, <DET>to lalijyon</DET> osi bon kè mokenn, mokenn osi bon ke totchenn.
NF: Men mo <VERB>peu</VERB> pa kite motchenn pou pran totchenn.
NF: Mo tro lantan en Katolik pou kite li.
TK: Wè, mo konmpran sa.
NF: E ina tou kal--- ina, m pa konnen kanman NOMINATION ina dan moun-sa-l.
NF: Èna tou kalte lalijyon.
TK: Wè, èna plen, èna plen astè.
NF: Èna de lalijyon, ka to <VERB>mouri</VERB>, ye <VERB>bril</VERB> twa.
NF: Ka kèlkenn <VERB>mouri</VERB> dan <DET>zo lalijyon</DET>, zo <VERB>vey</VERB> li?
NF: Ou zo jiz <VERB>va</VERB> tere li?
TK: Nouzo jiz va tere li.
NF: (Z)o <VERB>vey</VERB> pa li?
TK: Non.
NF: Wa nouzò, ka kèkenn <VERB>mouri</VERB>, nou <VERB>vey</VERB> li.
NF: Fe de priyè, e le pret, ou le PREACHER, <VERB>prèch</VERB> on ye.
TK: To te konnen kouri veye?
NF: Wè!
NF: O wè.
NF: <DET>Mo moman</DET> mouri, <DET>mo popa</DET> mouri, nou veye ye.
NF: <DET>Mo frè</DET> mouri, (nou) kouri veye li.
NF: O wè.
TK: (...) te konnen rèste tout la nwit?
NF: La motchye la nwit.
NF: Kan to <VERB>va</VERB> kote UNDERTAKER SHOP, ye <VERB>dòn</VERB> twa la chans pou veye ichka diz-è, apre diz-è, ye <VERB>frenm</VEB> li.
TK: Moun te konne chante?
NF: Wè, chante tou kalte chanchon.
TK: Ènave moun ki te konnen chante an kreyòl?
NF: O wè.
NF: Men mon mo janmen te konnen.
NF: Mo janmen aprann sa.
TK: To pa rapèl sa ye te konne chante?
NF: Non, m pa <VERB>rapel</VERB>.
NF: Way, le Katolik fe la priyè an fronse, an kreyòl.
NF: Men mon mo janma aprann sa, <DET>mo vye manman</DET> montre mon meriken.
NF: <DET>Tokenn lalijyon</DET> to fe <DET>to lapriyè</DET> (a) meriken o an franse?
TK: Meriken.
NF: Meriken.
NF: Mhm.
NF: Ji OUR FATHER pare konm nouzò?
TK: Wè wè wè wè wè.
