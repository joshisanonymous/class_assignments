<META>
  <PARTICIPANT ID="1">
    <NAME>KS</NAME>
    <ORIGIN>False_River</ORIGIN>
    <BIRTHYEAR>1938</BIRTHYEAR>
    <GENDER>Male</GENDER>
    <RACE>Black</RACE>
  </PARTICIPANT>
  <INTERVIEWYEAR>1990</INTERVIEWYEAR>
</META>
KS: Ka ye te konnen wa fifole-ye--- ....
KS: Vyè moun-ye te konnen di ye sa pou fe ye pè, pou fe ye BEHAVE, e ye te di ye te gen fifole AND si to pa BEHAVE ye gen trape twa aswa-la, ye gen ache <DET>to zorte-ye</DET>, e tou-ki-chòj e to konnen piti-ye te konnen kouri on lit-la e ye a krouvi, si li te cho o pa cho ye te konnen krouvi ye-menm, ye te pè fifole-ye te gen vini.
KS: Ye te konnen di ye tou le chòj kòm sa ben, pou fe piti-ye vini, pou BEHAVE ye-menm.
KS: Men astè ye--- m pa konnen kwa piti-ye astè-la kwa pa dan fifole-ye ben, tou-l-moun-sa-ye te konnen wa fifole, ye te kwa zafè-sa-la, e ... (ye) te konnen parle pou de fifole ka ye ... dan vyè kabann-ye, ye te kwa ye te gen larjan (ye te) tère anba la ... e fifole-ye te la pou GUARD larjan-la.
KS: Don ton SLAVERY ye te kònè di ye ye te kònè tere en SLAVE avèk larjon, Yenki-ye te e vini ye te p ole Yenki-ye pron larjon-la, e SLAVE-la, (i te) konnen GUARD larjon-la, e <DET>mon gran-momon</DET> te kwa zafè-sa-la, i te kwa ka moun-ye te pa bon, Yenki, tou moun-ye te pa bon, tou-moun-ye, si ye te pa gen en bon kè, fifole-yè te konnen MOVE larjan-la, fou li pli fò, kè li te ....
KS: Pli fò dan la tè ....
KS: E ye te pa ka trouve li ....
KS: (I) te kònè di ye te gen MANY--- ye te gen moun-ye plen (...) te konnen kouri chèrche larjan e ka ye te konnen trouve li si ye te gen en moun la te pa gen en bon kè, larjon-la--- SPIRIT-la te konnen tenyen li la lonmp.
KS: Ka li tenyen la lant la (li) te kònè MOVE larjan-la ankò.
TK: Tenye la, la lonp?
KS: La lonmp.
KS: Li te BLOW li OUT. ...
KS: E ye te kòne di, 'ye <VERB>gen</VERB> kè-ki-chòj la ki pa bon, pa kònen ki-moun se se ben enn ann nouzòt la pa bon.'
KS: (Te) kònen di chòj-ye konm sa, e li ka, konnen di de zafè ka ye te piti, ye te konnè wa de spèrit te kònè vini anndan la, anndan kabann-le e parle avek ye.
KS: E ye te konnen vini--- ye te pa ka wa ye dan jou, ben dan la nwit-ye ye te ka wa ye, ye COME ALIVE, ye te kòm le, le tou-mounn me ye te ka kouri don, pase don, dan la pòt-la e pa ouvri li, jis pase don li. ...
KS: E ka ye te di ye de zafè-sa-ye ye tou te kònen vini pè, e ye te pè wa spèrit dan la nwit-la, ben ye se te, te gen plen spèrit. ...
KS: Mo di mo mo jamè wa ye, mo jamè wa enn (...), (en) fifole en spèrit. ...
KS: Men li te kònen gen plen de zafè kòm sa (...).
KS: Men <DET>mo nonk</DET>, mo (sir i) kònen le zafè pou spèrik.
KS: Mè li di mo li jamè wa enn, mo monde li me (li) jamè wa spèrit.
KS: I SAY gen plen andan ye te ja wa ye, men li jame wa enn.
KS: RIGHT NOW mo pa ka--- mo gen pou jongle en ti bren.
KS: Mo te kònè plen andan zafè-sa-ye ben RIGHT NOW mo jis pa <VERB>ka</VERB> mennen ye dan mo latet astè-la, men ka m a jongle ye mo gen pou ekri ye, e dèn ka mo a wa twa mo ka, dèn m a ka di twa.
KS: Ye <VERB>gen</VERB> plen, sè just pou jongle ye, BRING THEM BACK TO MIND, si m a ka BRING ye BACK, THEN, m a di vou.
KS: 'CAUSE ... li te kònnen di de bon STORY la avek zafè-sa-ye.
KS: Ka to jongle ye en ti bren, vou ka wa ka ye ekri vye zafè-ye vye moun, moun-ye astè ye ye <VERB>lenm</VERB> zafè-sa-la.
KS: Ye <VERB>lenm</VERB> koute li, e konte li avek enn-a-lòt.
KS: Mè tou-moun--- ye te kònè konte zafè-sa-ye dan zete ka ye te pe e fe aryen, vyè nonm-ye te konnen juch asit dan la kou-la, dan SHED avek en dife.
KS: Ye te kònen limen dife pou chofe ye-menm, e ka ye te e chofe ye te kònè di tou de vye fas kòm sa.
KS: E ki fe to ri, pè, tou-ki-chòj.
KS: <DET>Mo popa</DET> si li te e viv astè-la, li li te ka di twa plen andan zafè-sa-ye, de vye fas la.
KS: Mè, <DET>mon nonk</DET>, li pa konnè tou de fas konm <DET>mo popa</DET> te kònè.
KS: Li <VERB>rapèl</VERB> plen zafè, ben li <VERB>rapèl</VERB> pa tou le vyè fas (...) vye moun-ye te konnen fe.
KS: Ye te konnen parle pou de bal ye te konnen gen kan ye te kouri donse.
KS: Ye te gen -- <DET>mon nonk</DET> di mon zafè-sa-la -- ye gen en bal tonmbou, (y ena) juch avek en DRUM.
KS: Ye te pèle en tanmbou, ye te gen chofe tanmbou-la pou fe la muzik.
KS: E THEN ye gen en VIOLIN avek en tanmbou, i se ye te danse, ye te bwa vye BOOTLEG WHISKEY, e i se ye konnen donse tou la nwit, jich avek en tanmbou.
KS: I se ye pa <VERB>gen</VERB> bal astèr-la, ye pa konnen donse astèr (...).
KS: I se vyè moun-sa-ye te konnen danse, boug, (...) e monje, te fe en POT gonmbo.
KS: E ka ye fe ganmbo-la ye e monje, e piti te pa ka vini andan-la, si en piti vini anndan ye te taye li e fe li kouri bæk dan <DET>so lit</DET>, i se.
KS: Ye ja taye plen anndan ye (boug) sèye wa sa vyè moun-ye te e fe dan bal tanmbou-ye.
KS: I se tou--- ye pa <VERB>gen</VERB> moun ki <VERB>rapel</VERB> bal tanmbou-ye, juch li avek dè-ò-trwa lòt vye boug-ye, (...) ben ye te vyè piti.
KS: I se ka ye vini gran, bal tanmbou-ye konnen DISAPPEAR en pè, e ye te gen lòd INSTRUMENTS e tou de lòt zafè-lè, gen en bon bennd, AND i se don ton-sa ye te fe yekenn, fe ye--- e fe la muzik ye-menm, avek tonmbou.
TK: Aou ye te kone fe sa?
KS: Drat la (an) la Fals Rivyè la.
TK: Deyò?
KS: Deyò.
KS: AND THEN SOMETIME, ye tou te gen de BARN, YOU KNOW, e i se ka ye te fre ye te fe li dan BARN-la.
KS: Kòmon ye pèle, en lamagazen?
KS: Don la magazen.
TK: Nave de fonm la osit, o jist
KS: Tou-mounn, tou-mounn te -- ben ye, ben pa piti -- fanm, e nonm.
KS: Ye te konnen danse li di mon.
KS: I se ben, e ye--- ye te konnen fe tanmbou-ye ye-menm, ye te konnen pran en bari, avek en bout la po, e ye te gen chofe la po-la pou li vini STIFF.
KS: Ka li vini STIFF, THEN ye BANG li.
KS: Mon <VERB>pans</VERB> se de zafè ye mennen isi dan SLAVERY.
KS: E tou zafè-sa-ye ja pèd astè.
KS: Mo jonmè wa de bal tanmbou, me ye pa gen moun ki ka joue en tanmbou la, (anpans) li kouri lekòl. ...
TK: Ye te frape sa ave ye lamen o---
KS: Avek <DET>ye lamen</DET>. ...
KS: Te konnen jwe en BANJO, ò en VIOLIN. ...
KS: Ben, i se, tou zafè-sa-la dispare.
KS: Ka ye vini dan ye vent an, avek tou boug-sa-ye dan NINETEEN TWENTY, tou zafè-sa-ye kòmonn dispare.
KS: I se ben ka ye ye tou--- tou--- li avek <DET>mon popa</DET> ye tou te piti, i se moun-sa-ye te REALLY konnen ENJOY ye-menm ka ye te konni zafè-sa i se moun pa konnen ENJOY ye-menm astè, i se, vyè moun-ye te konnen ENJOY.
KS: I se, AND THEN, na de fwa ye te pète en batay anndan la, i se ... pa pe--- pærsonn ki konnen blèse ye te bat jus avek (...) avek pwen.
KS: I se ye toujou te gen en batay.
TK: Li te konte istwa batay?
KS: OH YEH, li te, li konnen di pou batay-ye kanm -- sa li te mèyè nonm-la (ki) gen so (...) sè tè en bon nonm.
KS: Li li sè tè enn anndan ye te ka bat byen.
KS: Li pele ... plen lòt moun-ye ben tou-moun-sa-ye ja mouri e mo ja bliye ye non, mè i se tou sa-ye te konnen ENJOY ye-menm, e ka ye te konnen pète batay, e ka batay-la te fini, ye tou te zami ankò, e kantini donse.
KS: Ben, astè ye si ye pete en batay ye gen pou tchoue kiken (dòt), ye gen koupe ye, ò tire ye, men moun-sa-ye te pa (gen) fe zafè-sa-ye, te jus pou di 'Mo se en mèyè nonm kè vou.'
KS: E ye tou te konnen fe zafè, Kadjen-ye te fe menm ki-chòj, e ye te konnen pete batay ka mo mo te piti.
KS: Men te jis pou wa ... ki-moun te mèyè, avek <DET>so pwen</DET>.
KS: E dèn ye te zami, ye te--- ye jamè--- ye te parle avek enn-a-lòt.
KS: E dèn, se tou te fini, si to, e si vou ole bat ankò ye a bat ankò.
